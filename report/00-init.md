# Report finale PPS - aq-sim

| Nome              |                Email               | Matricola  |
| ----------------- | :--------------------------------: | ---------- |
| Albertini Elisa   |  elisa.albertini3@studio.unibo.it  | 0001050864 |
| Barbari Filippo   |   filippo.barbari@studio.unibo.it  | 0001052391 |
| Benvenuti Filippo | filippo.benvenuti3@studio.unibo.it | 0001027545 |
| Lamagna Emanuele  |  emanuele.lamagna@studio.unibo.it  | 0001027566 |

## Introduzione
Per il progetto di Paradigmi di Programmazione e Sviluppo si è deciso di realizzare un'applicazione volta a simulare un ecosistema acquatico all’interno di un acquario. 

Sarà possibile osservare in tempo reale le interazioni tra le varie specie e il loro ciclo di vita, aggiungendo e rimuovendo pesci e alghe. Inoltre i dati di ogni pesce verranno memorizzati all’interno di un database da cui si potranno estrarre informazioni di vario genere come la probabilità di sopravvivenza di una data specie.

Verranno poi visualizzati in tempo reale i seguenti parametri: numero di esseri viventi divisi per specie, temperatura dell’acqua,luminosità, pH dell’acqua, impurità dell’acqua e ossigeno. 

Sarà possibile interagire con la simulazione regolando manualmente alcuni dei sopracitati parametri come, ad esempio, aggiungendo o rimuovendo pesci e alghe, o aggiungendo del cibo.

L'obiettivo di questa simulazione, come sarà poi spiegato nei successivi paragrafi, è quello di soddisfare le richieste di un negozio di acquari che lo ha richiesto per i propri clienti intenzionati all'acquisto.  